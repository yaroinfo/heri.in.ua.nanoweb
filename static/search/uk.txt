{"$":"/uk/zvity","t":"Звіти – Штаб порятунку спадщини","i":"/img/logo.png","c":"Сторінка ще у розробці "}

{"$":"/uk/world-about","t":"Світ про нас – Штаб порятунку спадщини","i":"/img/logo.png","c":"Сторінка ще у розробці "}

{"$":"/uk/vystavky","t":"Виставки – Штаб порятунку спадщини","i":"/img/logo.png","c":" "}

{"$":"/uk/vystavky/viyna-za-identychnist","t":"Виставка \"Війна за ідентичність. Сила опірності культури\"  – Штаб порятунку спадщини","i":"/img/vystavky/viyna-za-identichnist/_U2A1379.jpg","c":"З перших днів повномасштабної війни Україна несе втрати в культурній спадщині. Очевидно, що прогорошена росією деукраїнізація як ціль війни передбачає нищення всього, що є національною основою українців.  Основну частину виставки становлять матеріали, зібрані під час діяльності допомогової ініціативи Штаб порятунку спадщини, – це свідчення руйнувань, але також і спротиву українців, промовисті речі, які розкажуть про міжнародну підтримку. Чимало матеріалів зібрано під час експедицій. У 2014-му це були експедиції на Майдан, а тепер – на території, які потерпіли від рашистів. В експозиції задіяно близько 2 сотень артефактів з Революції Гідності та російсько-української війни. Вперше було представлено разом шафку та півника з Бородянки, музеєфікованих під час експедиції у квітні 2022 року. Перша еспедиція ","a":"2022-05-08"}

{"$":"/uk/vystavky/viyna-v-evropi","t":"Виставка \"Україна. Війна в Європі\" – Штаб порятунку спадщини","i":"/img/vystavky/viyna-v-evropi/_U2A0189.jpg","c":"8 травня 2022 року у Києві відкрилась виставка \"Україна. Війна в Європі\". Вона розповідає про глибинні передумови сучасного російсько-українського протистояння, про різні аспекти поточної фази російсько-української війни після повномасштабного вторгнення Російської Федерації на територію України 24 лютого 2022 року, а також про героїчний спротив українського народу.  Мета проєкту  – розповісти правду про злочини проти людяності, які російські солдати чинять в Україні, відкрити очі на поширені в Європі російські пропагандистські міфи, один з яких – про єдиний народ, який складають росіяни, українці та білоруси, тверезим поглядом подивитися і на багато інших речей. Європейці мають право побачити справжнє обличчя Російської Федерації, усвідомити загрози, які йдуть від неї всьому людству, аби допомогти Україні захистити і себе, і Європу. Виставку створив Український інститут національної пам’яті на замовлення Міністерства культури та інформаційної політики України та за підтримки Міністерства закордонних справ України. Партнерами проєкту в Україні є  Державне агентство України з питань мистецтв та мистецької освіти, Штаб порятунку спадщини. ","a":"2022-05-08"}

{"$":"/uk/vystavky/rashizm-ce","t":"Виставка \"Рашизм - це…\" про російську квазіідеологію – Штаб порятунку спадщини","i":"/img/vystavky/rashizm-ce/_U2A0154.jpg","c":"На 16 стендах виставки про російську квазіідеологію у детальних описах та ілюстраціях представлено характерні риси рашизму. Країна-терорист виявляє у своїй політиці культи \"скрєп\" та вождя, геноцид, імперський реваншизм, агресивну тиранію, злочинну пропаганду, ксенофобію, варварство та прагнення знищити культурну спадщину. Над проєктом працювали понад місяць працівники Центру стратегічних комунікацій та інформаційної безпеки, Українського інституту національної пам’яті й Музею Майдан та Штабу порятунку спадщини. У матеріалах виставки детально показано справжню природу путінського режиму. Автори звернулися до історичних паралелей, зібрали факти з минулого й нинішньої війни. ","a":"2023-05-08"}

{"$":"/uk/vystavky/ale-budut-vidrodzheni","t":"Виставка \"…Але будуть відроджені у славі і силі\" – Штаб порятунку спадщини","i":"/img/logo.png","c":"Виставка \"…Але будуть відроджені у славі і силі\" відкрилася у Трапезній палаті Національного заповідника “Києво-Печерська лавра\". Вона розповідає про храми України, знищені та понівечені внаслідок повномасштабного російського вторгнення. За понад рік повномасштабної війни російські окупанти зруйнували чи пошкодили  415 храмів та капличок різних конфесій , повністю знищили сотню сакральних споруд.  Храми як матеріальне свідчення української духовності московити руйнують цілеспрямовано й систематично. Вони переслідують служителів і вірян усіх релігій та конфесій. Під вогнем окупантів опиняються як новозбудовані осередки релігійного життя, так і пам’ятки архітектури, історії та мистецтва. Найбільше монастирів, церков, мечетей і синагог зруйновано у Донецькій, Луганській, Харківській, Київській, Херсонській та Запорізькій областях. Триватиме виставка \"…Але будуть відроджені у славі і силі” до травня 2024 року.  Організатори виставки:  Національний заповідник \"Києво-Печерська лавра\", Національний музей історії України у Другій світовій війні, Національний музей Революції Гідності, Штаб порятунку спадщини (HERI). ","a":"2022-06-01"}

{"$":"/uk/video-about","t":"Відео про нас – Штаб порятунку спадщини","i":"/img/logo.png","c":"Сторінка ще у розробці "}

{"$":"/uk/treninhy","t":"Тренінги – Штаб порятунку спадщини","i":"/img/logo.png","c":" "}

{"$":"/uk/treninhy/post-krizova-ocinka","t":"Національний тренінг «Пост-кризова оцінка на місці втрат і ризиків для культурної спадщини України» – Штаб порятунку спадщини","i":"/img/treninhy/post-krizova-ocinka/foto-1.jpg","c":"1-5 серпня 2023 року Організаційні партнери: Національний музей Революції Гідності, Штаб порятунку спадщини, Агенція культурної стійкості (ACURE) Офіційний партнер: Міністерство культури та інформаційної політики України Фінансовий партнер: Посольський фонд збереження культурної спадщини Державного департаменту США Більше інформації: https://cutt.ly/BwpQIckv ","a":"2022-05-08"}

{"$":"/uk/treninhy/posilennya-stiykosti","t":"Навчальний проєкт «Посилення стійкості музеїв і громад» для малих та середніх музеїв України – від Міжнародної ради музеїв (ІКОМ) – Штаб порятунку спадщини","i":"/img/treninhy/posilennya-stiykosti/foto-1.jpg","c":"В межах цього проєкту буде відібрано 25 музейників із малих і середніх музеїв України, котрі отримають можливість набути міжнародний досвід посилення стійкості музеїв в умовах кризи, розвинуть вміння працювати з суспільними травмами, поглиблять навички комунікації з місцевими громадами та співпраці з колегами-музейниками. Проєкт спрямований на сприяння вирішенню низки викликів українських музейних працівників, пов’язаних з війною в Україні. Заявки приймають до 31 березня 2023 року Організатори: Комітет ІКОМ з підвищення стійкості музеїв до надзвичайних ситуацій, (Міжнародна коаліція місць сумління, ІКОМ Україна, ІКОМ Канада, Штаб порятунку спадщини (HERI), Національний музей Революції Гідності  ","a":"2022-05-08"}

{"$":"/uk/treninhy/pidvishennya-efektivnosti","t":"Навчально-практичний семінар «Підвищення ефективності екстреного реагування, надання першої допомоги та управління зовнішніми ризиками для культурної спадщини в історичному центрі Одеси» – Штаб порятунку спадщини","i":"/img/treninhy/pidvishennya-efektivnosti/foto-1.jpg","c":"18-19 вересня 2023 року Мета семінару: напрацювати алгоритми реагування на завдану шкоду культурній спадщині внаслідок воєнних дій. Під час заходу працюватимуть над розробкою протоколів дій для залучених до реагування організацій та установ як щодо нерухомих пам’яток, так і щодо рухомих предметів культурної спадщини.  Організатори: Організація Об'єднаних Націй з питань освіти, науки і культури (ЮНЕСКО); Штаб порятунку спадщини (HERI) / Агенція стійкості культури (ACURE); Департамент культури, міжнародного співробітництва та європейської інтеграції Одеської міської ради. За участі: Міжнародного центру вивчення питань збереження та реставрації культурних цінностей (ІККРОМ); Міжнародної ради з охорони пам'яток та історичних місць (ІКОМОС); Управління ООН зі зменшення ризику стихійних лих (UNDRR); Національного музею Революції Гідності. ","a":"2022-05-08"}

{"$":"/uk/support","t":"ЧИМ ДОПОМОГТИ","i":"/img/logo.png","c":"Якщо ви хочете підтримати нас у нашій діяльності: рахунки Тустані і АКУРЕ,  Агенція стійкості культури Гривня Код ЄДРПОУ 44709733 Р/р UA353253650000000260010043007 у АТ «КРЕДОБАНК» Адреса: 04053, місто Київ, вул. Кудрявська, будинок 3/5, офіс 209 "}

{"$":"/uk/stypendiia-solidarnosti","t":"Стипендія солідарності – Штаб порятунку спадщини","i":"/img/solidarity-scholarship.jpg","c":"До Міжнародного дня музеїв у 2022 році загальноєвропейська федерація асоціацій культури «Європа Ностра» (Europa Nostra) та Фонд світової спадщини (Global Heritage Fund) у партнерстві з Міжнародним альянсом із захисту спадщини в зонах конфлікту – фондом АЛІФ (ALIPH Foundation) та Штабом порятунку спадщини заснували  Стипендію солідарності   у збереженні культурної спадщини України (Heritage Solidarity Fellowship for Ukraine). Мета  – надання підтримки фахівцям культурної сфери України в час скрути. Сума одноразової стипендії становить 500 євро в еквіваленті до української гривні. На стипендію можна було як подаватися особисто, так і рекомендувати іншу особу, розповівши її історію та аргументувавши відповідність критеріям надання стипендії. Штаб виступив організатором стипендії в Україні: створено авторитетну експертну раду з 10 осіб, розроблено засадничі принципи надання стипендії та роботи експертної ради, забезпечено повний інформаційний та організаційний супровід. 2022  рік На стипендію солідарності у 2022 році  було подано 1,239 заявок   від бібліотекарів, співробітників архівів, музеїв, мистецьких студій, художників-реставраторів і не тільки з різних куточків України. Завдяки проведеному опитуванню та роботі над заявками у два тури ми дізналися про неймовірні історії мужності, відданості та порятунку українцями нашої культурної спадщини. Члени експертної ради обрали  125 осіб, яким надано стипендію  за сприяння ще одного партнерства у цій царині – Українського Фулбрайтівського кола. Cеред стипендіатів 95 жінок і 30 чоловіків. Cеред них працівників музеїв – 84 особи, працівників бібліотек – 28 осіб, працівників місцевих адміністрацій, архівних установ і волонтерів – 13 осіб. 2023  рік На стипендію солідарності було подано 760 заявок від бібліотекарів, співробітників архівів, музеїв, художників-реставраторів, пам’яткоохоронців і не тільки з різних куточків України. Члени експертної ради обрали  83 особи, яким надано стипендію. "}

{"$":"/uk/register","t":"Реєстр атакованої спадщини – Штаб порятунку спадщини","i":"/img/logo.png","c":"Даний розділ наповнюється, зачекайте ще трохи. "}

{"$":"/uk/partnery","t":"Партнери – Штаб порятунку спадщини","i":"/img/logo.png","c":"Системна співпраця з волонтерськими ініціативами, організаціями та урядами в Україні й за кордоном, насамперед із тими, які працюють у сфері допомоги культурним інституціям та реагування на виклики культурній спадщині, сприяє кращій координації зусиль та системнішому аналізу ситуації щодо загроз і потреб, цільовому наданню допомоги та економії ресурсів на складування й перевезення. Основні напрями співпраці: обмін інформацією з міжнародними організаціями, культурними закладами та фахівцями сфери культурної спадщини щодо ситуації, загроз і потреб, координація в наданні матеріальної допомоги культурним інституціям, зокрема в підборі необхідних матеріалів та в доставці їх, експертні консультації і тренінги. Окремим напрямом партнерства є організація польових експедицій із фіксації ушкоджень та втрат об’єктів культурної спадщини, документування злочинів рф проти культури, підготовка до раннього відновлення й відбудови, промоція української культури та адвокація допомоги. Із часу свого заснування Штаб співпрацював або співпрацює з такими урядовими й неурядовими інституціями, організаціями та ініціативами: "}

{"$":"/uk/pakuvalni-materialy","t":"Пакувальні та рятувальні матеріали - Штаб порятунку спадщини","i":"/img/packing-rescue-materials.jpg","c":"«Штаб брав участь у створенні спеціалізованої веб-платформи Українським національним комітетом ICOM та Українським центром розвитку музейної справи»  HUB.PROMUSEUM. На цій платформі ви можете ознайомитися з каталогом матеріалів та послуг, які надають донори, обрати бажані позиції та оформити замовлення. Також передбачений функціонал для ініціативних координаторів, завідуючих складами різних організацій, які можуть створити пакет допомоги та доставити його одержувачу у відповідь на замовлення. Як замовити допомогу на порталі HUB.PROMUSEUM -  тут "}

{"$":"/uk/novyny","t":"Новини – Штаб порятунку спадщини","i":"/img/logo.png","c":" "}

{"$":"/uk/novyny/partnery","t":"Новини партнерів – Штаб порятунку спадщини","i":"/img/logo.png","c":" "}

{"$":"/uk/novyny/partnery/uinp.gov.ua/2023/12/26","i":"/img/logo.png","c":" ","a":"2023-12-26"}

{"$":"/uk/novyny/partnery/uacenter.org.ua/2023/12/26","i":"/img/logo.png","c":" ","a":"2023-12-23"}

{"$":"/uk/novyny/partnery/mcip.gov.ua/2023/12/22","i":"/img/logo.png","c":" ","a":"2023-12-22"}

{"$":"/uk/novyny/partnery/mcip.gov.ua/2023/12/16","i":"/img/logo.png","c":" ","a":"2023-12-16"}

{"$":"/uk/novyny/partnery/mcip.gov.ua/2023/12/01","i":"/img/logo.png","c":" ","a":"2023-12-22"}

{"$":"/uk/novyny/partnery/another/02","i":"/img/logo.png","c":" ","a":"2023-12-22"}

{"$":"/uk/novyny/partnery/another/01","i":"/img/logo.png","c":" ","a":"2023-12-22"}

{"$":"/uk/novyny/nashi","t":"Наші новини – Штаб порятунку спадщини","i":"/img/logo.png","c":" "}

{"$":"/uk/novyny/nashi/novina-4","t":"Завершився тренінг «Посткризова оцінка на місці втрат і ризиків для культурної спадщини України» - Штаб порятунку спадщини","i":"/img/novyny/04/01@1-1-center-h420px-q81.jpg","c":"5 днів насиченої роботи, теоретичні сесії, обговорення, практична робота на виїздах до понівечених і зруйнованих російськими окупантами пам’яток історії та культури Київщини та Житомирщини, – завершився тренінг «Посткризова оцінка на місці втрат і ризиків для культурної спадщини України». &nbsp; Музейники, бібліотекарі, архітектори, пам’яткоохоронці, історики, правники, військові та інші фахівці з Харкова, Одеси, Донеччини, Чернігівщини, Києва та регіонів України долучилися до тренінгу. Вони здобули базові знання з документування пошкоджень і збитків культурної спадщини, підготовки до раннього відновлення та отримали сертифікати Міжнародного центру з дослідження, збереження та реставрації культурних цінностей (ІККРОМ). «У мене не було досвіду ані фіксації, ані оцінки пошкоджень об’єктів культурної спадщини, тож  прийшла «чистим аркушем» і з великим бажанням. За ці дні отримала досвід й чимало знань – як треба реагувати, який алгоритм дій та як використовувати міжнародні форми документування. Оскільки живу і працюю на Донеччині, де майже 10 років іде війна, роботи дуже багато - чимало зруйнованих росіянами об’єктів усюди, але я боротимуся за те, щоб документувати втрати і відновлювати нашу спадщину. Культурна спадщина – це серце народу, духовна нитка, яка об’єднує нас і не дає забути, чому ми боремося за нашу свободу і нашу землю», — зазначила  Катерина Зеленська , учасниця воркшопу, співробітниця Донецького обласного краєзнавчого музею. Під час інтенсивних навчань за участі закордонних та українських фахівців, учасники вчилися систематичній оцінці втрат та ризиків, використовуючи міжнародні напрацювання й методики. Їх застосовують для оцінки ризиків і втрат для рухомої, нерухомої і нематеріальної культурної спадщини, яка опинилася під загрозою через російське вторгнення. «Захист культурної спадщини на сьогодні є складовою національної безпеки. Цю війну в світі називають війною за ідентичність, за спадщину. Оскільки у нас і досі триває повномасштабна війна, то  унікальність ситуації полягає в тому, що ми намагаємося зберегти нашу культурну спадщину в умовах ведення активних бойових дій. Захист та збереження нашої історичної пам’яті і культурної самобутності - не лише відповідальність культурного сектора. Найдієвішим партнером у цьому мають бути наші військові, тому важливим є створення військового підрозділу із захисту спадщини в лавах ЗСУ. А наразі ми розвиваємо спроможності у цій сфері наших колег із надією, що сформуємо із мотивованих і підготовлених українців національну команду рятувальників культури», — сказав генеральний директор Музею Майдану, співорганізатор Штабу порятунку спадщини (HERI)  Ігор Пошивайло . «Нашою групою проводиться робота по документуванню й фіксації міжнародних злочинів, скоєних внаслідок російської агресії, – розповів учасник тренінгу, член робочої групи щодо виконання норм міжнародного гуманітарного права Сил ТрО ЗСУ Ігор Ніколаєв. — Вона стосується всіх захищених міжнародним гуманітарним правом обʼєктів, зокрема й культурної спадщини. Ми ведемо роботу в зоні ведення бойових дій, куди не мають доступ цивільні експерти. Нами уже зафіксовано руйнування 132 обʼєктів культурної спадщини. Тож досвід, який ми отримали під час воркшопу, знадобиться безпосередньо на практиці, аби наша робота була більш ефективною». У перспективі, в результаті ретельного відбору об’єктів, його учасники отримають початкові гранти для проведення оцінки пошкоджень і ризиків, а також збору даних на 20 об’єктах культурної спадщини. «Сподіваюся, що незабаром ми побачимо, як знання, отримані під час цього тренінгу, інтегруються та втіляться у щоденну практику», — сказала  Катерина Чуєва , заступниця Міністра культури та інформаційної політики України. Ми вдячні міжнародним експертам, які поділилися своїми знаннями і практичним навичками, здобутими під час рятувальних операцій у багатьох кризових точках, зокрема у Туреччині, Сирії, Судані, Непалі, Гаїті, Афганістані та інших країнах,  — Апарні Тандон, Джуї Амбані, Абдельхаміду Ель Салаху, Зейнеп Гул Унал й Педро Кантору. Тренінг проводився в рамках міжнародної флагманської програми розвитку спроможностей ICCROM щодо надання першої допомоги та стійкості культурної спадщини у час криз. До нього долучилися відомі міжнародні та українські експерти з ІККРОМ, ICOMOS-ICORP, Лісабонського університету, Фонду порятунку єгипетської спадщини, Музею Майдану. Цей проєкт здійснено за підтримки Посольського фонду збереження культурної спадщини Державного департаменту США. Офіційний партнер — Міністерство культури та інформаційної політики України. Організаційні партнери тренінгу - Національний музей Революції Гідності, Штаб порятунку спадщини (HERI), Агенція культурної стійкості (ACURE). Завершився тренінг «Посткризова оцінка на місці втрат і ризиків для культурної спадщини України»","a":"2023-12-07"}

{"$":"/uk/novyny/nashi/novina-3","t":"Розпочався тренінг «Посткризова оцінка на місці втрат і ризиків для культурної спадщини» - Штаб порятунку спадщини","i":"/img/novyny/03/01@1-1-center-h420px-q81.jpg","c":"Як оцінювати втрати та ризики для культурної спадщини – музейники, пам’яткоохоронці, військовослужбовці та діячі інших галузей культури удосконалюють знання під час національного тренінгу «Посткризова оцінка на місці втрат і ризиків для культурної спадщини». Ігор Пошивайло, генеральний директор Національного музею Революції Гідності, співкоординатор Штабу порятунку спадщини (HERI) Чекаємо неодмінного визволення наших територій, ми повинні готуватися до цього вже сьогодні. Цей воркшоп є практичним, також він має й методичні складники та поєднує знання й розуміння того, чому потрібне документування пошкоджень і ризиків. Важливі ситуаційний аналіз (що відбувається), документування пошкоджень і ризиків на місці, стабілізаційні заходи та підготовка до відновлення. Упродовж п’яти днів учасники воркшопу з різних куточків країни як під час лекцій, так і на практичних заняттях з виїздами до поруйнованих об’єктів країни разом із командою тренерів, напрацьовуватимуть удосконалення різних форм оцінювання. Катерина Чуєва, заступниця міністра культури та інформаційної політики Цей воркшоп задумувався дуже давно, адже ми потребуємо розбудови системи захисту культурної спадщини. З одного боку, це має елементи законодавчі й організаційні, з іншого – формування фахового середовища, людей, які мають навички та бажання працювати у складний час, документувати, фіксувати та збирати потрібні матеріали для розвитку проєктів реставрації й відновлення. Мета воркшопу – підготовка групи фахівців, ознайомлення зі світовими стандартами та вдосконалення й запровадження методик. Важливо виробити оптимальний гнучкий протокол на час війни для збору максимуму інформації про об’єкти культурної спадщини. Після тренінгу, в результаті ретельного відбору об’єктів, його учасники отримають початкові гранти для проведення оцінки пошкоджень і ризиків, а також збору даних на 20 об’єктах культурної спадщини. Глен Девіс, аташе з питань культури та освіти Посольства США в Україні Ми захоплюємося стійкістю та сміливістю українців, які борються за свободу, та підтримуємо вашу боротьбу. Ми знаємо, що війна, розв’язана росією, – це війна проти національної ідентичності та культури. Захист України – це й захист культурної спадщини. Спираючись на поточну діяльність в Україні, ІККРОМ за підтримки Посольського фонду із збереження культурної спадщини Державного департаменту США (AFCP) і в тісній співпраці з Міністерством культури та інформаційної політики України, Національним музеєм Революції Гідності, Штабом порятунку спадщини (HERI) та Агенцією стійкості культури (ACURE) організовано захід. Розпочався тренінг «Посткризова оцінка на місці втрат і ризиків для культурної спадщини»","a":"2023-12-07"}

{"$":"/uk/novyny/nashi/novina-2","t":"Міжнародний семінар із захисту культурної спадщини відбувся в Одесі - Штаб порятунку спадщини","i":"/img/novyny/02/01@1-1-center-h420px-q81.jpg","c":"Як захистити українську спадщину і які конкретні кроки потрібно зробити, якщо історичні будівлі вже постраждали? Понад 40 музейників, рятувальників, чиновників, правоохоронців та громадських активістів Одеси зібралися для обговорення наявних алгоритмів дій на випадок надзвичайних ситуацій та з'ясування проблемних місць для порятунку культурної спадщини. Через численні російські ракетні атаки Одеси, зокрема руйнування культурних об’єктів буферної зони ЮНЕСКО, до міста приїжджали міжнародні місії, які оцінювали збитки та документували руйнвання. Центр Одеси дуже цінний для світової спадщини, тому важливо документувати всі наслідки. Місія UNESCO документувала пошкодження Будинку вчених, Спасо-Преображенського собору та інших об’єктів і помітила, що ті заходи, які ви проводите в надзвичайних ситуаціях, необхідно посилити, а можливо, і дещо змінити. Ми будемо намагатися допомогти вам зміцнити вашу спроможність у реагуванні на загрози, – зазначила керівниця бюро ЮНЕСКО в Україні  К'яра Децці Бардескі . Щоби поліпшити взаємодію між різними установами, розібратися у особливостях українського законодавства та напрацювати чіткий алгоритм дій упродовж двох днів тривав навчально-практичний семінар \"Підвищення ефективності екстреного реагування, надання першої допомоги та управління зовнішніми ризиками для культурної спадщини в історичному центрі Одеси\". Цей семінар надзвичайно важливий, тут зібралися представники різних структур, які відповідають за певну ділянку дій під час екстрених ситуацій на об’єктах культурної спадщини. Для нас важливо скоординувати та синхронізувати реагування всіх суб’єктів – учасників  цього процесу, – прокоментував результати семінару директор міського Департаменту культури, міжнародного співробітництва та європейської інтеграції  Іван Ліптуга . Міжнародним досвідом реагування поділилися експерти ЮНЕСКО, ІККРОМ та Управління ООН зі зменшення ризику стихійних лих. На жаль, довід України не унікальний – кожна війна, збройний конфлікт відбирає у людства частину його культурної спадщини. Враховуючи вразливість культурного надбання, світова спільнота з часу світових воєн розробила цілу систему захисту, порятунку та відновлення. Так, ворог не рахується з міжнародним правом і часто прицільно руйнує пам’ятки, проте ми не безсилі, а отже – маємо обов’язок захищати їх. А для цього – навчатися, аналізувати, спільно шукати оптимальних рішень і діяти, –  сказав  Ігор Пошивайло , координатор Штабу порятунку спадщини (HERI), генеральний директор Національного музею Революції Гідності. Дмитро Цвітненко, голова Агенції стійкості культури (ACURE): Наявна нормативна база в Україні для підготовки, реагування та подолання наслідків надзвичайних ситуацій для культурної спадщини (зокрема в умовах воєнних дій) досить добра. Очевидно, що неможливо передбачити всіх нюансів, проте загальні алгоритми є. На тепер ключовим завданням, яке бачу, є імплементація національних інструкцій  і міжнародного досвіду у сьогоденну практику. Найкращим способом для цього є такі семінари, як цей. Семінар організували:Організація Об'єднаних Націй з питань освіти, науки і культури (UNESCO); Штаб порятунку спадщини (HERI) / Агенція стійкості культури (ACURE); Департамент культури, міжнародного співробітництва та євроінтеграції Одеської міської ради. За участі:Міжнародного центру вивчення питань збереження та реставрації культурних цінностей ICCROM,  Міжнародної ради з охорони пам'яток та історичних місць ICOMOS та Національного музею Революції Гідності Міжнародний семінар із захисту культурної спадщини відбувся в Одесі","a":"2023-12-07"}

{"$":"/uk/novyny/nashi/novina-1","t":"Військові залучатимуть Штаб порятунку спадщини - Штаб порятунку спадщини","i":"/img/novyny/01/01@1-1-center-h420px-q81.jpg","c":"Команда Штабу порятунку спадщини допомагатиме військовим у збереженні культурної спадщини. Зокрема для оцінки пошкоджень об’єктів культурної спадщини, що перебувають в зоні відповідальності військових й куди не мають доступу музейники, археологи та культурологи. Відповідний підрозділ із захисту культурної спадщини та навколишнього природного середовища функціонуватиме при Командуванні Сил територіальної оборони ЗСУ на виконання Гаазької конвенції про захист культурних цінностей у випадку збройного конфлікту 1954 та відповідно до Доктрини НАТО. Це пілотний проєкт “культурницького” добровольчого формування територіальної громади Військові залучатимуть Штаб порятунку спадщини","a":"2023-12-07"}

{"$":"/uk/muzeefikaciia-viyny","t":"Музеєфікація війни – Штаб порятунку спадщини","i":"/img/muzeefikaciia-viyny/ekspediciia3/_U2A7946@1-1-center-h420px-q81.jpg","c":" Рятувально-документаційні експедиції Штабу беруть початок від експедиції до знаменитої кухонної шафки з керамічним півником у Бородянці, яка єдина вціліла попри бомбовий удар та обвал будинку. Перед демонтажем та музеєфікацією за допомогою дрона було детально зафіксовано шафку з усіма предметами в обстановці. Це дасть змогу відтворити артефакти з максимальною точністю в музейній експозиції. Відтоді Штаб системно працює над музеєфікацією сучасної російсько-української війни: збір та збереження артефактів, свідчень очевидців, архівування документальних фото- відеоматеріалів. Також експерти Штабу долучені до меморіалізації пам’ятних місць, розробки методологічних рекомендацій. З просвітницькою метою, на основі зібраних артефактів та матеріалів Штаб організовує виставки в Україні та закордоном, з метою привернення уваги до нищення української спадщини агресором."}

{"$":"/uk/muzeefikaciia-viyny/ekspediciya4","t":"міста Тростянець та Охтирка, Сумська обл.","i":"/img/muzeefikaciia-viyny/ekspediciia4/_U2A4347@1-1-center-h420px-q81.jpg","c":"Тростянець на Сумщині перебував під російською окупацією понад місяць – з 24 лютого по 26 березня 2022 року. За цей час рашисти відібрали чимало життів наших громадян та завдали значних руйнувань українському місту, зокрема, пошкодили історичні пам’ятки. Під час експедиції команда Штабу збирала інформацію та документувала фактів злочинів росіян проти культурної спадщини. Нам удалося поспілкуватися з очевидцями тих подій, задокументувати понівечені окупантами пам’ятки національного та місцевого значення, історичні будівлі, які потребують відновлення, – унікальну садибу-манеж XVIII століття \"Круглий двір\", садибу Л. Є. Кеніга, будинок управителя маєтків Л. Є. Кеніга, крамницю купця Курилова у Тростянці, Охтирський міський краєзнавчий музей, районний будинок культури в Охтирці, Сумський кадетський корпус. ","a":"2022-08-11"}

{"$":"/uk/muzeefikaciia-viyny/ekspediciya3","t":"с. В’язівка, Житомирська обл.","i":"/img/muzeefikaciia-viyny/ekspediciia3/_U2A7946@1-1-center-h420px-q81.jpg","c":"Дослідження стану церкви Різдва Пресвятої Богородиці (збудована у 1862 р., пам’ятка архітектури національного значення, охоронний номер 108). 7 березня 2022 року дерев’яний храм було серйозно ушкоджено вибуховою хвилею від бомби, скинутої росіянами неподалік. ","a":"2022-04-30"}

{"$":"/uk/muzeefikaciia-viyny/ekspediciya2","t":"м. Буча, Київська обл.","i":"/img/muzeefikaciia-viyny/ekspediciia2/_U2A5708@1-1-center-h420px-q81.jpg","c":"Збір артефактів та усних свідчень на деокупованій Київщині. Менше місяця минуло відтоді, як російські війська покинули українську територію. На вулиці Вокзальна у Бучі розбиті російськими військовими будинки мирних мешканців. Цією вулицею колона російської техніки йшла через усе місто до Ірпеня, а звідти — планувала рушити на Київ. Однак її навесні розбили та знищили українські добровольці-військові. На околицях міста зібрали десятки розстріляних російськими військовим автомобілів цивільних мешканців Київщини, які намагалися виїхати з окупованої території. ","a":"2022-04-21"}

{"$":"/uk/muzeefikaciia-viyny/ekspediciya1","t":"м. Бородянка, Київська обл.","i":"/img/muzeefikaciia-viyny/ekspediciia1/_U2A2567@1-1-center-h420px-q81.jpg","c":"Експедиція з порятунку та музеєфікації кухонної шафки й керамічної посудини-півника – об’єктів, які стали символом стійкості українців і які збережено та внесено до Музейного фонду України. Проведено \"спецоперацію\" з музеєфікації легендарної кухонної шафи та збереження всього її вмісту. Відтепер вона вже у фондах Національного музею Революції Гідності. Разом із шафою до музею було передано декоративного керамічного півника, який вистояв під час вибуху рашистської авіабомби. Близько двох тижнів минуло з часу звільнення Київщини від окупанта. Топографічна карта України поповнилася місцями нових масових злочинів росіян. Прийде час, і ці трагічні сторінки нашої історії обов’язково буде меморіалізовано й осмислено, а пам’ять про невинні жертви війни вже стала частиною національної пам’яті, як і свідчення героїзму та стійкості українського народу в боротьбі за свободу супроти ницого й цинічного ворога. Один із символів цієї стійкості – кухонна шафка на стіні вщент зруйнованої бомбою багатоповерхівки у Бородянці на Київщині. Шафка вціліла, хоча шансів на це, здавалось би, не було жодних. Дивом збереглося все: порцеляновий посуд, засклені дверцята, контейнери для спецій, традиційні сувеніри й навіть декоративна зооморфна посудина для напоїв, виготовлена ще в 60-х роках минулого століття видатними майстрами художньої кераміки з Василькова Валерієм та Надією Протор’євими. Звичайний елемент кухонного інтер’єру став легендою завдяки світлині київської фотокореспондентки Єлизавети Серватинської. Нині ця світлина облетіла весь світ. Фото півника та шафки, яка вціліла з усім начинням на стіні зруйнованої багатоповерхівки, є своєрідною ілюстрацією чи не найпоширенішої сьогодні переклички поміж українців: «Ти як?» – «Тримаюсь…» Утім, будівля, на якій тримається шафка, в аварійному стані, стіна ось-ось може впасти. Тож постала потреба врятувати та зберегти цей унікальний символ опору українців. 14 квітня 2022 року з дозволу власниці квартири Надії Сватко шафку дбайливо демонтували. Важливо було зберегти кожну деталь – аж до шурупів, якими шафка кріпилася до стіни. Навколишню місцевість, руїни будівель і саму стіну з шафкою було задокументовано Dron.ua за допомогою дрона для створення 3D-моделі, здійснено фото- й відеознімання, зафіксовано кожну деталь, що в майбутньому дасть змогу відтворити розміщення об’єкта й середовище з максимальною точністю. Також представники Музею Майдану та Довженко-Центру зробили чимало світлин, зібрали на руїнах унікальну колекцію речей і записали усні свідчення мешканців сусідніх будинків. Непросту рятувальну операцію зініціювали та реалізували культурна інституція «Міжвухами» у партнерстві з Музеєм Майдану, Штабом порятунку спадщини та ПрАТ «Систем Солюшнс». Музеєфікація стала можливою за сприяння Бородянської селищної об’єднаної територіальної громади й Міністерства культури та інформаційної політики. А завдяки високому професіоналізму співробітників Державної служби з надзвичайних ситуацій бородянський символ нашої незламності й невмирущості та перемоги світла над темрявою відтепер є надбанням музейного фонду України. Це перша експедиція, якою Штаб порятунку спадщини разом із партнерами розпочинають системну роботу зі збору артефактів війни росії з Україною. Наше завдання – фіксувати та зберігати матеріальні й нематеріальні свідчення відваги та сміливості українців, їхньої здатності до взаємодопомоги й непоступливості ворогам, героїчної боротьби за гідність і свободу. Музейники, культурні діячі, військовики й активісти нині активно працюють над збереженням пам’яті про війну, намагаються не прогледіти й миті, щоб не втратити важливих предметів і символів, йдуть по гарячих слідах наших трагедій та перемог задля збереження пам’яті про найвизначальнішу подію сучасної історії. Настане день, і ті, хто, боронячи Україну, пройшов крізь пекло війни, поведуть своїх дітей та онуків у музеї, щоб ушанувати наших героїв і показати молодим не лише історію боротьби, а й те, заради чого ми боролися. ","a":"2022-04-14"}

{"$":"/uk/meta","t":"Мета, завдання, засади діяльності – Штаб порятунку спадщини","i":"/img/logo.png","c":"Штаб порятунку спадщини  (HERI) – волонтерська громадська ініціатива, яка виникла 3 березня 2022 року після початку повномасштабного вторгнення росії як реакція на втрати й загрози у сфері культурної спадщини України, необхідність відповісти на виклики й потреби закладів культури та їхніх співробітників в умовах війни. Місія Штабу  – сприяти збереженню культурної спадщини в умовах війни, оцінюванню й документування втрат і пошкоджень, а також її післявоєнному відновленню та підвищенню стійкості до надзвичайних ситуацій. Серед  пріоритетних напрямів діяльності  Штабу – надання допомоги закладам культури та їхнім працівникам, підготовка до реагування на надзвичайні ситуації в умовах війни, захист музейних колекцій та документації, збір даних про збитки, заподіяні культурній спадщині, оцінювання втрат і ризиків, координація дій між державними / муніципальними органами влади, військовими, правоохоронними органами, музейними установами, закладами культури, неурядовим сектором і міжнародними організаціями щодо збереження культурної спадщини та її відновлення. "}

{"$":"/uk/korysni-materialy","t":"Корисні матеріали – Штаб порятунку спадщини","i":"/img/logo.png","c":" Перша допомога культурній спадщині в надзвичайних ситуаціях: міжнародні стратегії для України Музеям, архівам, бібліотекам і всім, хто дбає за матеріальну спадщину, зараз може стати в пригоді інформація, підготована на випадок стихійних загроз і бойових дій для тих, хто працює з культурними цінностями. Скористайтеся світовим досвідом на випадок надзвичайної ситуації. Завантажте посібник і кишеньковий план реагування. “Перша допомога культурній спадщині в надзвичайних ситуаціях: міжнародні стратегії для України”</b> – це комплект швидкого реагування для порятунку та збереження надбань при небезпеках в обмеженому часі  Завантажити документ  Інструкція зі швидкого реагування для музеїв у зоні воєнних дій, збройних конфліктів, терактів та в інших надзвичайних ситуаціях Музей Майдану, Штаб порятунку спадщини, 2022 Інструкцію зі швидкого реагування для музеїв підготував Національний музей Революції Гідності разом зі Штабом порятунку спадщини. У ній доступно, лаконічно та по суті розказано, що конкретно робити музейникам, які опинилися у зоні воєнного конфлікту чи терактів та в інших надзвичайних ситуаціях. Інструкція має 4 розділи: про профілактичні заходи, зокрема як організувати команду порятунку, про яку контактну інформацію треба подбати, як підготувати приміщення для можливої евакуації предметів, що необхідно мати та як краще захистити будівлю; перші заходи у разі невідворотності надзвичайної події, зокрема що робити з музейними предметами та як убезпечити будівлю; перші заходи у разі надзвичайної події; заходи щодо стабілізації роботи музею після надзвичайної ситуації.  Завантажити документ "}

{"$":"/uk/komanda","t":"Команда – Штаб порятунку спадщини","i":"/img/logo.png","c":"Діяльність Штабу зосереджується у двох регіональних осередках: у Києві та Львові. Львівський осередок представляють організації HEMO (Ukrainian Heritage Monitoring Lab), ГО «Тустань» та Державний історико-культурний заповідник «Тустань». Київський осередок – Агенція стійкості культури, ГО «Музей Майдану», Національний музей Революції Гідності.  Команда Штабу сформована з професійних музейників, пам’яткоохоронців, менеджерів, юристів, архітекторів, митців, які забезпечують різносторонню діяльність ініціативи.  До реалізації проєктів Штабу долучаються також інші організації та активісти, зокрема для оцінки об’єктів культурної спадщини, пошкоджених воєнними діями. Київ Ігор Пошивайло координатор Штабу (Київ), забезпечення допомоги від закордонних партнерів, оцінювання потреб, утрат і ризиків, зв’язки з міжнародними інституціями, організаціями, донорами, ЗМІ, методичні проєкти для музейників, польові експедиції, навчальні програми, процеси музеєфікації Дмитро Цвітненко голова Агенції стійкості культури (ACURE), юридичний супровід Ольга Сало забезпечення потреб музеїв, логістика, формування мережі оперативного реагування, видавничі проєкти, координатор складу в Києві Богдан Пошивайло фото та відеодокументування Ксенія Дворнікова зв’язки з громадськістю Карина Гриценко бухгалтерський супровід Дарина Середа перекладач, комунікаційно-організаційна робота Олександр Гуц забезпечення роботи гуманітарного складу Олександр Ком’яхов художник Львів Василь Рожко Координатор Штабу порятунку, архітектор, голова HEMO Андрій Котлярчук архітектор, музейник, директор Державного історико-культурного заповідника «Тустань» Роман Миська організаційне, фінансове забезпечення Марія Задорожна комунікації, навчання Владислав Піоро цифрові рішення, мапування об’єктів Юлія Прус організаційна робота "}

{"$":"/uk/istoriia","t":"Історія - Штаб порятунку спадщини","i":"/img/logo.png","c":"Ініціатори створення Національний музей Революції Гідності (Музей Майдану), ГО «Музей Майдану», ГО «Тустань», Державний історико-культурний заповідник «Тустань» стали штаб-квартирами у березні 2022 року.\n Штаб координує свою діяльність з Міністерством культури та інформаційної політики України у форматі робочої групи з питань збереження культурної спадщини в умовах воєнного стану (Наказ МКІП № 112 від 07.03.2022), а також національні та міжнародні організації та допоміжні ініціативи. "}

{"$":"/uk/index","t":"Штаб порятунку спадщини","i":"/img/logo.png","c":" "}

{"$":"/uk/hariacha-liniia","t":"Контактна лінія – Штаб порятунку спадщини","i":"/img/logo.png","c":"+38 066 862 34 57  —  контактна лінія для музеїв, а також інших установ, організацій, небайдужих громадян, які займаються збереженням культурної спадщини. Юридичні консультації:  поради для установ культури та їх працівників щодо збереження культурної спадщини в умовах війни, реагування на воєнні виклики, відповідно до норм національного та міжнародного законодавства, належне оформлення документів, що стосуються збереження та/чи переміщення об’єктів, фіксація злочинів проти культурної спадщини, тощо. Організаційна, ресурсна допомога:  сприяння в діяльності з охорони культурної спадщини – надання гуманітарної, методичної, іншої допомоги. "}

{"$":"/uk/gallery","t":"Наша галерея - Штаб порятунку спадщини","i":"/img/logo.png","c":" "}

{"$":"/uk/forum","t":"Міжнародний форум з безпеки культурної спадщини «ВІЙНА В УКРАЇНІ: БИТВА ЗА КУЛЬТУРУ» – Штаб порятунку спадщини","i":"/img/logo.png","c":"8–9 лютого 2023 року Форум організований з метою збереження культурної спадщини в умовах війни, координації українських та міжнародних допомогових ініціатив, розвитку спроможності в швидкому реагуванні, підтримки працівників та інституцій культурної сфери, підготовка до відновлення та відбудови, сприяння сталому розвитку української культури. Завданнями форуму були: Підбиття підсумків діяльності, починаючи з 24 лютого 2022 року Чіткіша загальна картина потреб та ситуації Посилення мережі реагування та взаємодопомоги, координації дій 200 фахівців з питань збереження культурної спадщини працювали у п’ятьох робочих групах: Документування і меморіалізація Інвентаризація культурної спадщини Перша допомога та розвиток спроможностей Раннє відновлення: стабілізація, консервація, реставрація Стратегія Результати напрацювань по групах  Дивитись документ За підсумками напрацювань робочих груп напрацьовано  резолюцію  з узагальненням ситуації, попереднього досвіду та конкретних пропозицій щодо подальших дій. резолюція англійською  – для англійської версії сторінки Відео з форуму: ВІДКРИТТЯ ФОРУМУ  ПРЕСБРИФІНГ: Підсумки стану об’єктів культурної спадщини в Україні за рік після повномасштабного вторгнення росії Діяльність українських та міжнародних допомогових ініціатив Практичні напрацювання учасників Форуму задля збереження культурної спадщини України Пресбрифінг за участі:  Музею Майдану, Штабу порятунку спадщини (HERI) Міністерства культури та інформаційної політики України представників культурних установ фахівчині з питань кризи української спадщини, Всесвітній фонд пам’яток (WMF)  ВІЙНА В УКРАЇНІ: БИТВА ЗА КУЛЬТУРУ / Відбудова, відновлення Як має працювати механізм репарації, повернення культурних цінностей. Чи готові ми виставляти рахунок росії? На яких засадах буде здійснюватися відбудова, відновлення зруйнованих об'єктів, культурної інфраструктури: чи достатньо рятувати пошкоджене, чи є сенс відтворювати втрачене. Модератор – Ганна Бондар, архітекторка, народна депутатка України. Спікери: Катерина Гончарова, фахівчиня з питань кризи української спадщини, Всесвітній фонд пам’яток (WMF). Катерина Чуєва, заступниця міністра культури та інформаційної політики України. Віталій Титич, юрист, входить до спецпідрозділу з документування воєнних злочинів проти культурної спадщини України. Тетяна Пилипчук, директорка Літературного музею (Харків). Ісбер Сабрін, президент “Heritage for Peace” (Нідерланди).  ВІЙНА В УКРАЇНІ: БИТВА ЗА КУЛЬТУРУ / Збереження і захист Чи працюють міжнародні конвенції, нормативні документи, яка їх роль зараз, як можна формувати мережу захисту у співпраці громадськість-влада-військові. Світовий досвід для України і цінність українського досвіду для світу - у збереженні спадщини в умовах війни. Стратегія цифрової трансформації як інструмент захисту культурної спадщини. Модератор – Ігор Пошивайло, генеральний директор Національного музею Революції Гідності. Спікери: Кирило Кобцев, пам’яткоохоронець, музейний експерт, військовослужбовець ЗСУ. Ельміра Аблялімова, громадська діячка, експертка «Кримського інституту стратегічних досліджень». Анастасія Бондар, заступниця міністра з питань цифрового розвитку, цифрових трансформацій і цифровізації, Міністерство культури та інформаційної політики України. Бретт Іган, президент, Інститут арт-менеджменту ДеВос (США). Ольга Гончар, керівниця Музейного кризового центру, директорка музею “Територія Терору”. Василь Павлов, мілітарний історик, керівник експертної групи з питань внутрішніх комунікацій Директорату інформаційної політики у сфері оборони та стратегічних комунікацій, Міністерство оборони України.  ВІЙНА В УКРАЇНІ: БИТВА ЗА КУЛЬТУРУ / Україна в центрі уваги. Як побудувати сталі зв’язки на майбутнє Російська агресія спровокувала увагу всього світу до України та української культури, як маркеру ідентичності. Як закріпити можливості вести діалог в культурному полі між інституціями; як презентувати українську культуру і мистецтво, виходячи зі сліпої плями на культурній мапі Європи; яким чином налагоджувати сталі зв’язки та застосовувати деколоніальні підходи? Модератор – Галина Григоренко, заступниця Міністра культури та інформаційної політики України. Спікери: Юлія Ваганова, директорка Національного музею мистецтв ім. Богдана і Варвари Ханенків. Олеся Островська–Люта, арт-менеджерка, директорка Національного культурно-мистецького та музейного комплексу «Мистецький арсенал». Юрій Савчук, генеральний директор Національного музею історії України у Другій світовій війні. Олена Балун, координаторка Українського центру мистецької допомоги в Німеччині. Володимир Шейко, генеральний директор Українського інституту. Олена Гончарук, генеральний директор Довженко-Центру.  ПРОТОКОЛ ВЗАЄМОДІЇ ОРГАНІВ ВЛАДИ, КУЛЬТУРНИХ ІНСТИТУЦІЙ ТА ОРГАНІЗАЦІЙ ПРИ ШВИДКОМУ РЕАГУВАННІ НА НАДЗВИЧАЙНУ СИТУАЦІЮ ДЛЯ ПОРЯТУНКУ КУЛЬТУРНОЇ СПАДЩИНИ (ПРОЄКТ) (українською ПДФ Схема_Проткол-Підготовка, англійською  - Схема_Проткол-Підготовка-ENG) Проєкт Протоколу взаємодії створений на основі напрацювань воркшопу «Підвищення ефективності екстреного реагування, надання першої допомоги та управління зовнішніми ризиками для культурної спадщини в історичному центрі Одеси», що відбувся в Одесі 18–19 вересня 2023 року. "}

{"$":"/uk/dopomoha","t":"Допомога музеям і культурним інституціям, підтримка працівників сфери культури – Штаб порятунку спадщини","i":"/img/dopomoha/IMG_1449@19-10-center-h1080px-q45.jpg","c":"Допомога закладам культури та організаціям, які опікуються об’єктами культурної спадщини – з самого початку діяльності Штабу було основним і першочерговим завданням. Тисячі установ культури від 24 лютого 2022 року щоденно долають воєнні виклики, які для кожного закладу та регіону мають свою унікальну специфіку, на основі яких ми сформували окремі напрямки діяльності, в яких намагаємось максимально ефективно допомагати:\n ресурсна матеріальна допомога закладам культури.  На базі штабу створено гуманітарний хаб, де акумулюється і звідки передаємо міжнародну гуманітарну допомогу для закладів культури: пакувальні матеріали, необхідне обладнання, інструменти, матеріали для захисту, збереження та реставрації музейних колекцій, архівів, бібліотек, тощо. допомога в евакуації культурних цінностей у більш захищені місця.  Штаб надавав і продовжує надавати ресурсну допомогу для більш безпечної евакуації: надає спеціалізовану тару та пакування для музейних предметів, консультації, організаційне сприяння. допомога працівникам культури, які опинилися у скруті.  Завдяки міжнародній підтримці нам вдалося надати фінансову допомогу музейника, пам’яткоохороням, бібліотекарям, архівістам. Це як ті, хто втратили майно, можливість праці чи зазнали втрат здоров’я внаслідок війни, так і активісти, які жертовно та з ризиком для себе докладають зусиль для збереження культурного надбання України. В перші тижні повномасштабного вторгнення Штаб надавав гуманітарну та фінансову допомогу працівниками музеїв, які опинилися під обстрілами або в тимчасовій окупації. тренінги, методологічна допомога, воркшопи, консультації, інші форми навчання. Залучаємо міжнародних фахівців, які діляться своїм досвідом реагування на надзвичайні ситуації для порятунку культури, так і аналізуємо та передаємо український досвід реагування. юридичні та організаційні консультації. Працює контактна лінія, за якою установи можуть отримати консультацію по своїх питаннях. "}

{"$":"/uk/dokumentuvannia","t":"Експедиції з порятунку, документування, оцінювання втрат і ризиків – Штаб порятунку спадщини","i":"/img/dokumentuvannia.jpeg","c":"Експедиції Штабу мають комплексний характер: оцінювання втрат і ризиків щодо об’єктів культурної спадщини за міжнародною методикою ICCROM, що супроводжується їх фото- та відеофіксацією, аерофотознімання дроном, зокрема для створення 3D-моделей методом фотограмметрії, порятунок предметів – майбутніх артефактів для музеїв, запис свідчень очевидців та місцевих мешканців. Експедиціям передує ретельна підготовка з питань безпеки, пріоритетності регіонів та об’єктів, координація з Міністерством культури та інформаційної політики, військово-цивільною адміністрацією, місцевою владою та керівництвом закладів культури, місцевих громад. Фіксація злочинів проти культурної спадщини та документування завданої шкоди Документування шкоди, завданої культурі російською агресією, стосується чотирьох типів спадщини: нерухомої (архітектура), археологічної, рухомої (музейні колекції, архіви, бібліотеки, інші предмети), нематеріальної (традиції, ремесла, фольклор тощо). Фіксування пошкоджень і втрат проводиться для кількох цілей:  документування злочинів воєнного агресора проти української культури визначення стану пам’ятки план першочергової стабілізації підготовка до відновлення При документуванні та оцінці стану пам’ятки ми дотримуємося національних правових норм та міжнародною методологією ІККРОМ. "}

{"$":"/index","i":"/img/logo.png","c":" "}

{"$":"/404","t":"Сторінка не знайдена - Штаб порятунку спадщини","i":"/img/homepage.jpg","c":" "}

