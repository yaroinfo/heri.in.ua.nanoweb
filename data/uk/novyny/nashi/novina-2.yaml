title: Міжнародний семінар із захисту культурної спадщини відбувся в Одесі - Штаб порятунку спадщини
description: Як захистити українську спадщину і які конкретні кроки потрібно зробити, якщо історичні будівлі вже постраждали?
ogImage: /img/novyny/02/01@1-1-center-h420px-q81.jpg

page:
  category: novyny/nashi
  date: 2023-12-07
  title: Міжнародний семінар із захисту культурної спадщини відбувся в Одесі - Штаб порятунку спадщини
  heading1: Міжнародний семінар із захисту культурної спадщини відбувся в Одесі
  excerpt: Міжнародний семінар із захисту культурної спадщини відбувся в Одесі

  content:
    - Як захистити українську спадщину і які конкретні кроки потрібно зробити, якщо історичні будівлі вже постраждали?
    - Понад 40 музейників, рятувальників, чиновників, правоохоронців та громадських активістів Одеси зібралися для обговорення наявних алгоритмів дій на випадок надзвичайних ситуацій та з'ясування проблемних місць для порятунку культурної спадщини.
    - Через численні російські ракетні атаки Одеси, зокрема руйнування культурних об’єктів буферної зони ЮНЕСКО, до міста приїжджали міжнародні місії, які оцінювали збитки та документували руйнвання.
    - blockquote:
      - "Центр Одеси дуже цінний для світової спадщини, тому важливо документувати всі наслідки. Місія UNESCO документувала пошкодження Будинку вчених, Спасо-Преображенського собору та інших об’єктів і помітила, що ті заходи, які ви проводите в надзвичайних ситуаціях, необхідно посилити, а можливо, і дещо змінити. Ми будемо намагатися допомогти вам зміцнити вашу спроможність у реагуванні на загрози,"
      - cite:
        - "– зазначила керівниця бюро ЮНЕСКО в Україні "
        - b: К'яра Децці Бардескі
        - "."
    - Щоби поліпшити взаємодію між різними установами, розібратися у особливостях українського законодавства та напрацювати чіткий алгоритм дій упродовж двох днів тривав навчально-практичний семінар "Підвищення ефективності екстреного реагування, надання першої допомоги та управління зовнішніми ризиками для культурної спадщини в історичному центрі Одеси".
    - blockquote:
      - "Цей семінар надзвичайно важливий, тут зібралися представники різних структур, які відповідають за певну ділянку дій під час екстрених ситуацій на об’єктах культурної спадщини. Для нас важливо скоординувати та синхронізувати реагування всіх суб’єктів – учасників  цього процесу,"
      - cite: 
        - "– прокоментував результати семінару директор міського Департаменту культури, міжнародного співробітництва та європейської інтеграції "
        - b: Іван Ліптуга
        - "."
    - Міжнародним досвідом реагування поділилися експерти ЮНЕСКО, ІККРОМ та Управління ООН зі зменшення ризику стихійних лих.
    - blockquote:
      - "На жаль, довід України не унікальний – кожна війна, збройний конфлікт відбирає у людства частину його культурної спадщини. Враховуючи вразливість культурного надбання, світова спільнота з часу світових воєн розробила цілу систему захисту, порятунку та відновлення. Так, ворог не рахується з міжнародним правом і часто прицільно руйнує пам’ятки, проте ми не безсилі, а отже – маємо обов’язок захищати їх. А для цього – навчатися, аналізувати, спільно шукати оптимальних рішень і діяти,"
      - cite:
        - "–  сказав "
        - b: Ігор Пошивайло
        - ", координатор Штабу порятунку спадщини (HERI), генеральний директор Національного музею Революції Гідності."
    - "Дмитро Цвітненко, голова Агенції стійкості культури (ACURE):"
    - "Наявна нормативна база в Україні для підготовки, реагування та подолання наслідків надзвичайних ситуацій для культурної спадщини (зокрема в умовах воєнних дій) досить добра. Очевидно, що неможливо передбачити всіх нюансів, проте загальні алгоритми є. На тепер ключовим завданням, яке бачу, є імплементація національних інструкцій  і міжнародного досвіду у сьогоденну практику. Найкращим способом для цього є такі семінари, як цей."
    - Семінар організували:Організація Об'єднаних Націй з питань освіти, науки і культури (UNESCO); Штаб порятунку спадщини (HERI) / Агенція стійкості культури (ACURE); Департамент культури, міжнародного співробітництва та євроінтеграції Одеської міської ради.
    - За участі:Міжнародного центру вивчення питань збереження та реставрації культурних цінностей ICCROM,  Міжнародної ради з охорони пам'яток та історичних місць ICOMOS та Національного музею Революції Гідності

gallery:
  thumbFirst: 9
  directory: /img/novyny/02